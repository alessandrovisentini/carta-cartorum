# Il Litorale

|                   |                  |
| ----------------- | ---------------- |
| Tipo              | Regione          |
| Prima Apparizione | Inizio campagna  |

## Descrizione

Il Litorale è la regione misteriosa dove le tre navi si sono incagliate dopo [[Il Naufragio]]. È un luogo da cui sembra impossibile fuggire.

### Il Mare Misterioso

Tutte le imbarcazioni sono lentamente affondate, chi ha provato con molta fatica a farsela a nuoto è affogato lentamente, come se stesse nuotando nella melassa. I velivoli o non si alzano per la mancanza di vento, o per l'improvvisa assenza di venti magici a largo della costa. Quelli che, nonostante tutto, sono scomparsi all'orizzonte, son tornati a riva come relitti dopo pochi giorni.

### I Pilastri

Grandi pilastri di varie tipologie rocciose che si stagliano verso il cielo, sparsi all'orizzonte e sul litorale. Secondo [[Prof De Brunjes]], sono tutti un pezzo unico, dello stesso materiale, e sembrano tutti collegati - "come se fossero scoppiati".

Il pilastro principale (la "Spina Centrale") si trova sul [[Megadon]] ed è alto circa 2 km con un diametro di 400 m. [[Rem]] avverte: "Pilastro pericoloso, rotto, non stare vicini, il rosso dice di stare distanti."

La pietra dei pilastri può essere scalfita solo dal cuneo di [[Awen Seife]] con il suo nome inciso sopra. Sembra che i pilastri stiano tornando a uno stato di equilibrio - la polvere si ricompone.

### Geografia del Litorale

**Ad ovest** - Una larga laguna paludosa vi separa da quella che sembra essere una grande prateria, che termina a sud in una foresta ai piedi di una catena montuosa. Nella foresta si trova la [[Fontana]] e il palazzo sotterraneo dei [[I Liberi|Liberi]].

**A est** - Una serie di fiordi e strapiombi di rocce frastagliate portano al [[Vulcano]], dove si trovano l'[[Arco del Clan Oven]] e il [[Palazzo dei Genii]].

**A nord** - La ragione per cui in queste scorse settimane non siete riusciti a prendere il largo: uno strano mare striato, dai colori lattiginosi che spaziano dal ciano al ceruleo, passando per il turchese.

**Sul [[Megadon]]** - La carcassa del Megadon forma colline e montagne a ovest. Contiene città in rovina abitate dagli [[Uomini Serpente]] e il pilastro principale.

## Vascelli Naufragati

- [[Rivalsa]]
- [[Maledizione di Mefisto]]
- [[Furia di Cernunnos]]

## Abitanti Misteriosi

- [[I Liberi]] - Cercatori, Studiosi e Custodi che abitavano l'isola prima dei naufraghi
- [[Uomini Serpente]] - Venerano la luna nera, abitano il [[Megadon]]
- [[Draconoidi]] - Vivono nelle caverne del [[Vulcano]]

## Note

- Gli animali stanno alla larga dai pilastri
- I materiali da costruzione trovati sull'isola si degradano e distorcono, mentre i pezzi nativi delle navi rimangono stabili
- Durante l'inverno, la [[Caccia Selvaggia]] può manifestarsi

