Sono parecchi giorni che si vede Awen Seife girare ansiosa dentro e fuori dal suo piccolo studio "Non c'è alcun dubbio, ho perso la scintilla! Sono bloccata, un pezzo di ghiaccio, la mia fiamma artistica sembra essersi completamente assopita da quando siamo arrivati in questo posto..." esclama.

Bran Lapillo: "Non è che non siamo semplicemente in grado di dormire in modo decente sapendo che non abbiamo rifornimenti di alcun tipo per l'inevitabile periodo di freddo che sta per arrivare"

Awen: "Beh, anche, senza cibo e qualcosa con cui scaldarci, o del materiale decente per questa costruzione, o delle barriere nel caso il mare s'ingrossasse, o ..."

Bran: "Se i geniacci della Rivalsa decidessero di non condividere più l'acqua del loro depuratore o non ci fosse più energia per operarlo, saremmo in un braciere fumante di cazzi"

Awen: "Tu invece, hai scelto se aiutare o meno Tiriano e la sua ricerca?"

Bran: "No, affatto; è che non mi ispira molto andare a caccia di guai perché un tizio sente l'orecchino che sta reagendo"

Awen: "Però convincere lui e la sua accozzaglia di seguaci che non siamo un'erbaccia da estirpare ci toglierebbe un po' di pensieri"

Bran: "Già. Almeno non stanno dando la caccia a persone come gli zeloti del culto di Throrgran, sussurrando almeno per ora"

Awen: "Sono dei criminali pericolosi, degli evasi quelli che stanno cercando, vogliono solo evitare che creino problemi a noi o, che Vault ci protegga, attirino su questa comunità l'attenzione di cose ben peggiori dalla palude"

Bran: "Sì sì, senza contare tutto l'aiuto che il nano e le sacerdotesse danno quotidianamente per sfamare tutti noi naufraghi, voltare loro le spalle potrebbe voler dire addio a tutto il cibo che creano e distribuiscono, anche se il gusto"

Awen: "Come mangiare argilla umida"

Bran: "Senza contare quel pilastro di luce dalle montagne in mezzo all'acquitrino o il vulcano che fuma all'orizzonte"

Awen: "Ora però basta Bran, stiamo bene qui, i pilastri ci proteggoino e"
Si girano, "Ah, non vi avevamo notato, eravate tutti qui a mangiare eh" esclama l'elfa "Beh, inutile nascondersi dietro un fiammifero, giusto Bran?" "Almeno così ci risparmiamo la fatica di spiegarvi perché la qui presente artista ha due borse sotto gli occhi nere da far invidia al carbone"