# Diario di Ignemir

## Blocco 3 / Secondo giorno di campagna (09 gen. 2026)

**Guida designata:** Zamoraz
**Obiettivo:** Esplorare il vulcano e comprendere i motivi della Furia.

## L'Ancora Spaziale

Awen ha realizzato uno strumento chiamato "ancora spaziale": si tratta di un amuleto che, se posizionato in un luogo, può trasportare suoni, odori, calore e - con qualche piccola difficoltà - altri oggetti dal luogo designato al villaggio in cui ci troviamo. La frase da pronunciare per l'attivazione dell'ancora è "Merla Vulpercarico". Gli oggetti inanimati attraversano il passaggio con il 90% di probabilità di lancio, le creature, allo stato attuale dell'esperimento, hanno il 25%.

## Verso il vulcano

Ci muoviamo verso l'avamposto / ascensore della Furia assieme ad alcuni dei suoi membri, con noi un carretto per trasportare casse vuote, Ben il centauro fa da capo alla spedizione. Moli è una foca.

Proviamo ad indagare tra i membri della Furia: sembra che Tiriano sia sempre dalle parti del Megadon per ottenere maggiori informazioni sul proprio obiettivo. Quelli della Furia hanno come obiettivo l'uccisione della Madre di tutte le Vedove, che "sembra essere vicina".

### Dordod Manomonca

Dordod Manomonca (creatura della Furia con cui Vailendel e Rosanno giocano a carte) parla della Madre di tutte le Vedove: non l'ha mai vista negli occhi, ma ne è terrorizzato, di lei si vedono solo le enormi orme bruciate, "dove la notte non arriva più" … poi si incupisce, estrae dal cappotto uno straccio rosa annodato, lo annusa e ripete "Lo troverò, Tesoro".

### Attacco dei serpenti

Zamoraz vede all'orizzonte qualcosa che brilla tra le onde, sembra avvicinarsi all'imbarcazione, Moli si tuffa per comprendere di cosa si tratta, due serpenti d'acqua la avvinghiano e la stritolano.

Ignemir lancia un incantesimo per addormentare i serpenti, Rosanno e Zamoraz scoccano due frecce. Un ulteriore serpente salta fuori dall'acqua, Vailendel evita il colpo, Zamoraz viene morsa ad una spalla e subisce avvelenamento. Ignemir crea un'immagine silente di Moli per distrarre i serpenti.

L'attacco dei serpenti continua, Vailendel scaglia un giavellotto, uno dei mezzorchi della Furia utilizza la propria balestra pesante: colpito. Moli azzanna l'ultimo serpente rimasto.

## All'avamposto

Arrivati alla base del vulcano c'è molta meno gente rispetto alla volta scorsa, le temperature si sono abbassate e anche il via vai della Furia è meno attivo. Diamo una mano a scaricare alcune cose, poi proseguiamo sulla nostra strada verso il grande Arco.

Il vulcano è costituito da un unico grande fumaiolo e completato da piccole bocche secondarie da cui escono flussi di aria calda e vapore, dall'orografia sembra essere relativamente giovane e non fa presagire che vi siano materiali tossici. Il modo migliore per entrare è trovare uno dei fumaioli non attivi. I rischi sono: terreno frastagliato, pieno di detriti, avanzamento difficoltoso, eventuale presenza di magma che può fuoriuscire dalle porzioni attive.

### Le cave

Il viaggio continua verso l'Arco del Vulcano, si vedono le tracce dei carrelli. Le cave in generale sono difficili da avviare e richiedono molto tempo. È possibile che questa cava fosse già presente prima del nostro naufragio, oppure è possibile che la Furia (o qualcun altro) si sia impegnato veramente tanto per avviare un'opera di queste dimensioni.

Sulle pendici ci sono delle cave, dal punto di vista della natura non sembra che la Furia abbia interesse nella pietra, bensì in quello che questa contiene, i blocchi vengono frantumati per guardare all'interno. Ben il centauro e alcune persone della Furia partono dal villaggio dei minatori (situato vicino alla costa di attracco del Vulcano) e si spostano nella stessa direzione nostra - l'Arco - con due ore di distanza.

## L'Arco del Clan Oven

L'Arco è enorme, è stato costruito partendo dalla roccia del vulcano e rientra nel pendio per parecchi metri, al di sopra c'è uno stemma araldico con uno scudo, il volto di un toro e la scritta CLAN OVEN.

Il Clan Oven, da quanto hanno appreso Ignemir e Rosanno, sono un gruppo di Giganti del Fuoco, nella fattispecie sono fabbri e artigiani, vengono citati nelle narrazioni perché "sono stati banditi".

Varcato l'arco troviamo un paio di porte alte 40m. La struttura è realizzata in maniera molto attenta e curata. Le porte sono in metallo, costituite da tanti piccoli pezzi di metallo disposti ad incastro secondo un motivo a mosaico. Un'opera minuziosa di precisione maniacale, al tatto è liscia. Alla base compare nuovamente l'effigie dello scudo, senza la testa del toro e con tante piccole pietruzze. Parole in gigantico recitano "Annunciatoio".

### Il passaggio secondario

Zamoraz percepisce che sul lato dell'arco c'è un secondo passaggio, quasi fosse una porticina di servizio. Non sembra qualcosa di costruito, piuttosto qualcosa di naturale.

Varchiamo l'uscio secondario, scendiamo attraverso una caverna. Scendiamo a sinistra, poi continuiamo mantenendo la destra per due volte.

Siamo al buio, percepiamo delle piccole creature dall'aspetto di rettili: volto allungato, scaglie lunghe, barbigli al di sotto della mascella, incurvati, di alta statura (1.80 m), si muovono malconciamente e comunicano con suoni gutturali. La comunicazione tra loro avviene in una lingua a noi nascosta (forse abissale?). La nostra presenza è celata.

Nell'ultimo bivio ci sono alcuni disegni rupestri sulla parete: una U allungata con un occhio e tre linee disposte sopra a raggiera, un ovale con due V che puntano verso l'alto. I simboli indicano una sorta di direzione: destra/sinistra o sopra/sotto.

### La replica dell'arco

Proseguiamo a destra, c'è un secondo arco, una sorta di replica disgustosa di quello principale, alto una decina di metri, eseguito con scarti di animali, ossa, tessuti, corde, tendini. Sopra l'arco è stata appesa la testa recisa e putrefatta di un gigante con la bocca spalancata. Di fronte a questo arco ci sono altre tre creature.

Continuiamo ad avanzare nell'ombra senza svelare la nostra presenza. Attraversiamo l'arco. Qui vicino l'odore è nauseabondo, subiamo danni per il fetore.

Giungiamo ad una piazzetta interna: al centro una statua di elfo deturpata e frantumata. Sul lato destro una nuova apertura, all'interno spuntano delle luci e si distingue il chiacchiericcio delle creature. Al centro un grosso calderone dal quale le creature si nutrono, ribolle senza che vi sia alcun fuoco ad alimentarlo. Sulla parete ci sono delle impalcature ed altri disegni rupestri, realizzati con tutto lo schifo che trovano attorno.

## Il Palazzo dei Genii

Torniamo indietro, prima dell'arco, imbocchiamo questa volta la via a sinistra, contrassegnata dal simbolo dell'ovale con le due V rivolte verso l'alto. Troviamo un trivio ed esploriamo la via centrale.

Di fronte a noi una grotta, sul fondo una parete in oro con un ulteriore arco a sesto acuto, stile arabeggiante, con due ordini di trifore ai lati, lunghe tende rosse ricamate con motivi a lingue di fuoco e creature demoniache (tipo Tiefling) che danzano, piastrelle bianche e blu.

Di fronte alla porta ci sono piccoli e medi cumuli di spazzatura, questa di ammassa verso la direzione della porta, senza però toccarla. Sembra che un velo invisibile impedisca al marcio di avvicinarsi. Noi riusciamo ad oltrepassare questo limite senza fatica alcuna.

Rosanno lancia dello schifo contro la porta, il colpo si schianta contro una parete invisibile.

Ignemir trova una fiala in metallo scuro a terra, è spezzata e c'è incisa la parola "Vincolo" in caratteri infernali. La fiala è a sua volta bloccata dall'altro lato del muro invisibile.

### L'interno del palazzo

Rosanno scosta le tende: dietro una grande sala che appare come una fonte termale, una scalinata che scende, vasca d'acqua al centro e delle colonne ioniche sul suo perimetro. Lo spazio è alienante: c'è roccia alle pareti e piastrelle d'oro sul pavimento. C'è ordine, pulizia, luce come in superficie, odore di incenso e nessuna fonte che lo possa sprigionare. Internamente alla stanza ci sono delle raffigurazioni in bassorilievo in stile egiziano, le creature rappresentate sono di specie differenti e trasportano oggetti in dono. In alto una cupola in vetro viola entro la quale sembra risplendere la luce solare.

Ha le sembianze di un piccolo tempio o di un palazzo (siamo forse nella Corte Elementare?).

## Incontro con i Geni del Fuoco

Entriamo, l'ancora tenuta da Zamoraz emette una vibrazione. Diciamo insieme "Merla Vulpercarico"!

L'ancora fluttua nel vuoto, le tende purpuree al di là della porta si arricciano come labbra e parlano con noi. Si tratta di **Argan e Asbad**, Geni del Fuoco, si chiedono se ne conosciamo altri come loro (in riferimento al Genio dell'Acqua incontrato nella Fontana).

I Geni hanno già altri ospiti e non si possono trattenere a lungo. Chiedono se siamo amici dei Giganti.

Ignemir risponde frettolosamente "Certo che conosciamo i giganti" (mentendo). "Ne abbiamo uno qui con noi." aggiunge indicando Rosanno. Evidentemente non era la risposta giusta ...

La porta procede a sbarrarsi dietro di noi mediante lamelle dorate. Ci lanciamo per uscire prima di rimanere intrappolati per sempre. Rosanno si tuffa fuori, **Moli rimane schiacciata e perde la vita**. Zamoraz e Ignemir rimangono incastrati e subiscono 24 punti ferita.

Vailendel aiuta Zamoraz ad uscire dalla morsa, Ignemir, con le ultime forze rimaste, riesce a liberarsi.

Le tende sono all'esterno, ora i Geni comunicano con noi mediante le raffigurazioni sulle pareti.

I Geni ora chiedono: "Che prove avete che non siete amici dei giganti?"

### Il patto

Il sangue che Ignemir e Zamoraz hanno perso durante la fuga si rapprende all'aria e fluttua verso le rappresentazioni sulle pareti. I Geni assaggiano il sangue.

Ridono fortemente. Riconoscono che Ignemir è l'erede diretto della famiglia Valmorath.

Ignemir ribadisce con furia che lui non ha più niente a che vedere con la propria famiglia.

I Geni del fuoco spiegano che "loro non fanno patti, ma danno un prezzo ai sacrifici che gli vengono offerti". Chiedono un pegno con uno scambio equivalente, in particolare vogliono l'ancora di Awen.

Ci chiedono di mettere l'ancora al centro della pozza.

Con l'amuleto in acqua, l'acqua si apre, alte fiamme azzurre e viola divampano. L'acqua evitava che le fiamme si sprigionassero e bruciassero tutto. Dal fondo una luce viola, poi un dito rosso con una lunga unghia nera fuoriesce e gratta la superficie.

Ora l'ancora non ha più restrizioni: Gli oggetti inanimati e le creature animate attraversano il passaggio con il 100% di probabilità di lancio. Questo grazie alle immense capacità dei Geni del Fuoco.

Questo viene concesso "Grazie allo status nobiliare di Ignemir Valmorath e all'amuleto di Awen".

**Il patto:** Ci viene chiesto di arrivare al luogo "in cui i giganti hanno rinchiuso il Toro ed attivare la nuova ancora il più vicino possibile a lui". Sicuramente ci verrà data udienza. Non conviene fare scherzi con i Giganti del Fuoco se teniamo alla fonte con cui l'ancora è collegata. Se attiviamo l'ancora una sola volta in prossimità del Toro il patto sarà estinto e i Geni non saranno più collegati all'amuleto.

Ignemir conosce alcune nozioni sui Geni del Fuoco: sono creature ibride, appartengono alla Corte Elementale, ma sono collegate con angeli e demoni. Il loro potere è superiore e il vincolo con i loro patti è ancora più restrittivo rispetto a quello formulato con altri Geni. Non vogliono truffare le persone con cui eseguono lo scambio, ma vogliono estorcere da loro il più alto "sacrificio" possibile.

Il contratto compare sul pavimento in lingua infernale: possiamo utilizzare l'ancora al massimo delle sue potenzialità, ma ci impegniamo a cercare il luogo in cui il Toro è rinchiuso dai giganti, ci impegniamo ad aprire un portale in sua prossimità. Il patto è firmato con il sangue di tutti e quattro.

I geni dicono che saranno felici di vederci di nuovo, così come saranno felici di incontrare altri nostri compagni di viaggio.

Rosanno, che nel frattempo è rimasto fuori dalla stanza, prova a bruciare le tende. Non accade nulla.

## Il background di Ignemir

Ignemir rivela ai propri compagni la sua storia delle origini. I suoi genitori appartengono ad una casta sociale di nobili che si sono arricchiti macchiandosi del sangue dei più fragili: finanziando l'industria bellica, trattando la vita di persone ridotte in schiavitù, gestendo un intero sottobosco di sostanze illecite e letali, tutto questo senza mai sporcarsi le mani una volta.

Crescere al maniero ha significato ricevere un'educazione ferrea, fatta di disciplina, conoscenza della storia antica, della letteratura e delle arti, sino allo studio delle lingue dei grandi alleati politici: dragonidi e giganti, gli unici che possiedono la capacità di imporsi con la forza. Il loro obiettivo non era quello di crescere un figlio, ma di forgiare un erede che mantenesse alto il vigore della casata Valmorath.

Ignemir ha sempre ripudiato la violenza, la dominazione, la mancanza di empatia e questo loro distaccamento dalla vita altrui. Per questo motivo nasconde e rinnega le proprie origini, non fa uso del proprio cognome, non trae benefici, si è schierato apertamente contro la propria famiglia ed ha abbandonato il maniero in cui è cresciuto da diversi anni. Ignemir non ha mai cercato di ingannare i propri compagni o di celare la propria identità, ma questo marchio gli provoca grande sofferenza.

## Ritorno

Mettiamo l'ancora a lato della porta dorata, pronunciamo la parola di avviamento, Zamoraz spinge Ignemir attraverso. Ora siamo tutti nella stanza del villaggio. Bran Lapillo sta spazzando per terra ed è sconvolto nel vederci. Attraverso il passaggio fuoriesce il caldo di quel luogo, nessun odore maleodorante, nessun rumore o chiacchiericcio.

Raccontiamo tutto a Bran Lapillo.

## Punti

- +1 punto partecipazione
- +1 punto per obiettivo parziale
- +1 punto per scoperte sul mondo
- +1 punto Davide e Golia
- +1 punto background
