# Diario di Ignemir

## Blocco 4 / Tredicesimo giorno di campagna (24 gen. 2026) - i giganti del fuoco

**Guida designata:** Pagrax

**Obiettivo:** Trovare il Toro di cui parlano i Geni del Fuoco.

### Note sull'inverno

La stanchezza (come meccanica di gioco) avrà una maggior rilevanza nei viaggi; non sarà necessario eseguire il tiro per incontrare / evitare creature; ci sono alcuni modi con cui si attira la Caccia Selvaggia. Non tutte le condizioni che attirano la Caccia ci sono note ad oggi. Secondo le conoscenze di Friolyn la morte delle persone attira l'attenzione della Caccia Selvaggia.

### Situazione al villaggio

Siamo nella sala comune, Awen esce spesso in spedizione, si dirige verso le altre navi, torna sempre più cupa in volto. Pagrax estrae la sciabola e sembra parlare come una persona comune.

Bran svela che aveva un patto con Awen e che, per salvarci nella foresta, ha dovuto infrangerlo. Awen e Bran si conoscono da molto tempo, ma non è stato Bran a mettersi in contatto con lei, a farli conoscere è stata Zi', moglie di Bran Lapillo, allieva di Awen. Da quando Zi' è deceduta Bran e Awen hanno pattuito di non utilizzare il frutto della loro ricerca. Il nome completo della moglie è Ziula, lei ed Awen erano molto legate.

### Informazioni sui Geni del Fuoco

Alcune nozioni sui Geni del fuoco: "perseguono una vocazione artistica", andare contro quello che è il loro concetto di bello / di arte va immensamente contro le loro persone. Secondo Awen è molto raro vedere due geni assieme; ribadisce che non è conveniente cercare scappatoie nei patti con i Geni. Una possibilità è negoziare con i Geni del Fuoco, però prima è bene capire quale sia il loro tipo di arte.

### Attraverso il portale

Ignemir utilizza la parola segreta: "Merla Vulpercarico" e attiva l'ancora per il vulcano.

La compagnia designata attraversa il portale indenne e si trova nel luogo in cui era stata lasciata l'ancora precedentemente. Non sembra ci siano grosse differenze, come unica cosa Ignemir nota delle impronte a terra: strisce strette e lunghe, come dei solchi che qualcuno ha tracciato (non sono ruote di un carro), in alcuni punti la terra si è espansa e ci sono dei trucioli di legno vicino ai drappi rossi.

Pagrax ha già sentito parlare delle piccole creature deformi che si aggirano nel vulcano: assomigliano a dei rettili e sono state create artificialmente per servire i veri draghi.

Ignemir si raccomanda con tutti di non aver alcun tipo di interazione con le tende o con la stanza dei Geni del fuoco. Friolyn sbircia oltre le tende ma non nota nulla di nuovo rispetto a quanto già osservato e riportato sulle carte di Ignemir.

Friolyn non vede al buio e decide di aggrapparsi ai capelli di Ignemir e farsi trasportare, Merla invece gli prende la mano. Ignemir sospira. Proseguiamo nel buio della caverna.

### Verso l'uscita

Pagrax prova ad essere furtivo, ma non gli riesce molto bene. Andiamo nella direzione dell'uscita.

Notiamo alcune delle creature simil-dragonidi alle nostre spalle, un po' camminano a terra, un po' strisciano e si arrampicano sulle pareti e sul soffitto. Le creature non ci seguono oltre l'uscita.

Usciamo, il vulcano ha neve alla base, c'è molto freddo, il vento sferza. Vediamo segni di carri di grandezza naturale e ci rendiamo conto che sulla neve sono rimaste delle orme molto grandi (4.50 m circa) e altre più piccole (equine ed umanoidi) che convergono verso l'annunciatoio.

### L'ingresso all'Annunciatoio

Arriviamo alla porta. Friolyn prova a tirare il batacchio. Non si smuove.

Pagrax prova a colpire lo scudo e viene ferito lievemente alla mano. Lo scudo assorbe qualche goccia del suo sangue. Ignemir e Pagrax annunciano la presenza di tutti, ci presentiamo come componenti o conoscenti della Furia / di Ruan; siamo "venuti a ritirare il contenuto della spedizione". Le tessere si fanno da parte e si apre un varco. Il posto è il più caldo sperimentato finora. Siamo dentro al vulcano, si vede il cielo oltre il foro di un camino minore. C'è un ponte tibetano in legno formato da immense sequoie e cavi colossali, che salgono e vengono portati da grosse torri nere (una sorte di ponte strallato). Avvicinandoci notiamo che è tutto in metallo. C'è un'enorme costruzione formata da grosse parti di un castello, incastrato a forza dentro al vulcano. Escono dei fumi da questa struttura. Il ponte è immenso, al di sotto c'è un fiume di lava che scorre continuo. Sembra essere un avamposto militare dei Giganti. Tutte le strutture sono in metallo perché sono abili artigiani del metallo.

### Il nerivium

Ignemir riconosce che c'è un carro della Furia, ci sono molte delle casse che di solito vediamo trasportare, e questa volta i lucchetti sono aperti. Al loro interno ci sono attrezzi da cucina, piatti, un calderone, punte di freccia ecc. tutti gli attrezzi sono simili all'armatura di Bran, sono tutti oggetti in nerivium (lega che mantiene il calore a lungo, è difficile da forgiare). La cassa contiene 3 spade lunghe, 3 spade corte, una lancia lunga, una faretra, tutto in nerivium. Friolyn sottrae una spada corta … dovrà comunque farsela adattare per la sua grandezza. Pagrax prende una forchetta con lo scopo di mangiare cibo caldo, Ignemir mette in tasca una punta di freccia, Merla porta con sé un boccale.

**Meccanica di gioco:** il nerivium permette di avere danni critici più probabili che avvengono con il 19 oltre che col 20, inoltre aggiunge un D6 danno da fuoco.

### La Madre di tutte le Vedove

Parliamo della Furia; Friolyn ha già sentito nominare la Madre di tutte le Vedove, è "nella lista nera della regina", questo dipende dal modo in cui la Madre interagisce con il piano materiale di Targea, che dà molto fastidio alla regina.

### L'incontro con il Gigante

Avanziamo sul ponte, ci sono onde e vampate di calore. Giungiamo di fronte ad un immenso secondo portone con la stessa struttura a piastre. Ancora una volta appare lo stemma con la testa del toro.

Grosse figure passano sopra le merlatura e ne vediamo le sagome. Pagrax bussa nuovamente e nuovamente si ferisce. Tre rintocchi di campana (tipo tibetana), dall'alto si spostano le tessere e appaiono occhi rossi, folte sopracciglia arancio, pelle color terracotta. Pagrax chiede udienza.

Ci apre questo colosso di 9.00m con armatura sulle braccia, cotta di maglia, mazza chiodata, gambali in metallo e stivali neri. All'interno ci sono degli arazzi con immagini di battaglie. Pagrax ed Ignemir riconoscono un iconografia bizantina - semplice, religiosa, simbolica - con linee marcate. Sono raffigurati giganti che combattono contro vari avversari, hanno tutti lo stemma di un'incudine (marchio che viene associato ai Giganti del fuoco). Lo stemma è il simbolo della stirpe reale dei Giganti del Fuoco: la famiglia Roken. In tutti questi scontri combattono con mostri di diverso tipo. I giganti del fuoco del passato, creature in guerra con alcune bestie pericolose (non è nei loro interessi imporsi su creature della nostra stanza). I Giganti esponevano le loro prede e i mostri che riuscivano a conquistare. Pagrax nota che in uno degli arazzi dei giganti combattono contro un Megadon; un arazzo con un immenso Megadon e tanti giganti che lo attaccano, sopra ciascun gruppo di giganti - che appaiono piccoli a confronto del Megadon - appare lo stemma della rispettiva famiglia.

Merla provoca il gigante per ottenere informazioni sulle battaglie. Non ottiene nulla.

Tra le rappresentazioni c'è il signore dei pipistrelli, raffigurato come un enorme pipistrello a più ali e mani artigliate alla fine di ciascun ala. Friolyn lo riconosce, si tratta di una creatura fatata.

### Ocecot Oven

Saliamo su una piccola barca di servizio che risale un fiume di lava. Il gigante rema sul fiume di lava. Giungiamo ad un molo, c'è un gigante che impartisce ordini: Ocecot Oven (14.00m), uno dei figli di re Tregran, ci accoglie in quanto componenti della ciurma di Tiriano, capitano della Furia di Cernunnos, prima lancia della Caccia Selvaggia. Pagrax come prima cosa menziona i Geni del fuoco.

Oven si infuria, l'odio nei confronti dei Geni è evidente, colpisce a terra, urla "Ancora loro! Cosa hanno chiesto?! Chi stanno mandando contro di noi?! Rivogliono le catene?!".

Pagrax confessa tutto riguardo al patto. Ignemir spiega come sono andate le cose: la cattura, il sangue, il ricatto. Diciamo loro che siamo scappati per pura fortuna. Il gigante ringrazia sommessamente.

### La sala del trono

Ci fa salire sul suo palmo, ci conduce al molo, si avvicina ad una porta, afferra il batacchio più alto e lo sbatte; la porta si illumina di luce rossa. "Accesso alla sala del trono consentito", c'è una scala di fuoco che va in alto e lui ci cammina a piede sicuro. Siamo in uno spazio nero tutto attorno e arriva di fronte ad un'immensa bocca di drago (che è effettivamente un drago), c'è un enorme galleria con delle colonne all'interno della carcassa di questo drago.

Giungiamo alla sala del trono all'interno della carcassa del drago, il fondo di questa sala è come un'immensa e grandissima lastra di cristallo, al di sotto vediamo ribollire della lava e delle grosse catene, alcune nere, alcune rosse. Le catene imprigionano un grandissimo toro di metallo di colore bronzeo (cinque volte un toro normale); ci sono dei grossi lucchetti sul toro. È ancora vivo, si intravedono degli sbuffi nero dalle narici. C'è un trono squadrato, semplice, duro, in cui siede in vestaglia un vecchio gigante del fuoco, stanco, in vestaglia, con una grossa tazza fumante.

Si fronte a noi "sua fiammità" re Tregron Oven. Tira fuori degli occhialini con una catenella.

Ocecot racconta ciò che ha appreso, c'è preoccupazione e viene menzionato il fratello di Ocecot. Le sue sorti - a noi sconosciute - appaiono come un pesante segreto di famiglia.

Pagrax svela il contenuto del patto con i Geni: parla dell'ancora, parla del toro e cede al re l'ancora.

### La Rovina di Roken

Ignemir in tutto ciò teme che verranno uccisi da un momento all'altro.

Re Tregron tiene l'ancora: "figlio mio, non possiamo più ignorare i problemi della nostra famiglia."

I Giganti ci ringraziano per le informazioni e chiedono come possono sdebitarsi con noi. Le nostre uniche richieste sono protezione e riscaldamento.

Ignemir chiede maggiori informazioni sul Toro: Chi è? Come mai è lì in quello stato? Come mai non lo hanno ucciso? Tregron dice che il Toro è una maledizione, ciò che ha fatto bandire gli Ocecot dalla discendenza dei Giganti del fuoco. Quello è il carnefice che i giganti sono riusciti a rinchiudere, quello è "la Rovina di Roken", termine che fa riferimento ad un evento specifico.

La Rovina di Roken è una leggenda molto conosciuta: la famiglia Roken si è sempre vantata di aver sconfitto mostri molto potenti, fino a che non è stato creato questo mostro - composto dall'unione di altre creature mostruose - apposta per ribellarsi a quella famiglia e alla loro millantata supremazia. Il re ci confessa che lui è l'ultimo figlio della casata Roken, sono stati banditi, hanno dovuto prendere un nuovo cognome (Oven). Re Tregron dice che è arrivato il momento di trovare i Geni.

Il motivo per cui: hanno sfruttato uno dei patti con i geni del fuoco per vincolare la creatura qui sotto. Il secondo figlio di Tregron è scomparso da tempo con una fiala. Una fiala in metallo creata dai Giganti per i Geni. Ignemir ricorda di aver trovato quella fiala di cui parlano, rotta al centro.

La situazione è peggiore di quanto si pensava, i Giganti sono molto preoccupati a sentire questo racconto e decidono che è ora di agire.

### I doni dei Giganti

Merla chiede un passaggio ai giganti per tornare a casa e qualche strumento di loro manifattura.

Le opzioni sono:
1. Armatura e scudo in nerivium / hanno +1 Armor class e +1 Shield. Permette resistenza ai danni da fuoco.
2. Un'arma a nostro piacimento in nerivium, come da regole riportate in precedenza.
3. Un focus arcano, può trasformare le magie in D6 danni da fuoco.

Ignemir evoca la propria alabarda e chiede a Ocecot se anche le armi già esistenti possono essere ri-forgiate in nerivium. Sembra che Erelyth fosse già in una forma assopita di nerivium. Ocecot la risveglia. I Giganti ci accompagnano a casa, la loro barca ha una punta in nerivium che fende il ghiaccio e attraversa il mare. Ci facciamo mollare all'elevatore della Furia.

### Il ritorno

Non c'è nessuno all'elevatore e siamo costretti ad utilizzare tutte le nostre riserve di magia (pari a 17 di magic level) per avviarlo. Nessun segno della caccia selvaggia.

Pagrax, mentre sono nell'elevatore, avvicina una spada in nerivium al proprio occhio e la infila al suo interno, come se la stesse assorbendo, ora l'arma naturale di Pagrax è calda. Pagrax non si è reso conto di nulla di tutto ciò.

Abbiamo sottratto alla Furia l'equivalente in nerivium in 40.000 monete d'oro.

Ignemir prende con sé un'ulteriore spada lunga in nerivium. Potrebbe tornare utile a qualcuno dei suoi alleati combattenti.

---

**Punti ottenuti:**
- +3 punti obiettivo
- +1 punto storia
- +1 Davide e Golia
