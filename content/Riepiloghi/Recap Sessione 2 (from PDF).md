# Diario di Ignemir

## Primo giorno di campagna (19 nov. 2025) - la carcassa

**Guida designata:** Zamoraz.

Il viaggio sarà così strutturato: è necessario remare mezza giornata attraverso l'acqua del litorale, per poi compiere altri cinque giorni di cammino attraverso la palude per arrivare all'inizio delle colline, e quindi alla carcassa.

Luciano della Rivalsa, umano 40enne con baffo e basette (con una simpatica inclinazione verso l'alcolismo), è l'unico che si è offerto di darci una mano in questa spedizione. Ignemir e Vaylendel non sono stati abbastanza persuasivi da convincere altri individui della nave. Al contrario, Merla sfrutta il suo carisma per farsi prestare una barca da un Goliath. La barca non va a remi, ma sfrutta delle cartucce esterne che alimentano un motore meccanico. Ignemir usa un trucchetto per incanalare la forza del vento e spingere più rapidamente la barca, i risultati sono scarsissimi; in compenso il meteo è buono, c'è giusto un po' di foschia.

Arrivati alla palude decidiamo di camuffare la barca, usiamo come punto di riferimento un enorme pilastro in acciaio ramato (simil corten) alto 4-5 m, recidiamo il canneto e lo raggruppiamo in modo da depistare eventuali saccheggiatori. Zamoraz, prima che cali la notte, scocca una freccia e abbatte un cormorano, procacciando la cena per tutti.

Durante la notte si sente un ronzio sordo e basso, la luna permette di avere buona visibilità, ma comunque non si vede nulla in lontananza. Silenzio …. e poi una risata cupa e malefica che sembra provenire dal vento, Ignemir risponde urlando a sua volta. Al secondo suono sembra un lamento di dolore, al terzo un ruggito. Zamoraz e Merla ne rimangono assordati. Nei punti in cui abbiamo reciso il canneto tutto ricresce, la natura torna al suo stato originale, così come se non avessimo mai tagliato nulla. Tutto nella notte è fermo. Incassiamo la barca in un punto in cui il terreno è un po' cedevole e la nascondiamo parzialmente. Screzi e palle di fuoco durante la notte, un topo potrebbe averne risentito.

Avvicinandosi alla collina iniziamo a percepire un odore acre, come di zolfo, l'aria è abbastanza sgradevole da respirare. Il paesaggio è composto da una vallata e poi una grande collina, acqua torbida e violacea, alberi dalla forma distorta, ma nessuno ne comprende il motivo. Qualcosa non torna, non sembrano esserci animali o persone. Più ci si allontana dalla collina e più l'acqua inizia a schiarirsi, l'aria è ferma. L'acqua proviene dalla collina e impedisce di raggiungerla. Il liquido ha la densità della melassa, Zamoraz si tuffa e inizia ad affossare. Ignemir si lega in vita la corda e si tuffa per salvare il compagno Zamoraz, veniamo poi trascinati a riva dai due eroi di terra (Merla ha gran forza di tiro).

Merla assaggia il liquido, il sapore ricorda quello del sangue. Guardando meglio il paesaggio, la faglia rappresenta un'immensa bocca, la roccia un occhio vitreo sbarrato, gli spuntoni sono enormi denti. La collina è in realtà un gigantesco Megadon riverso a terra dal cui naso e bocca esce un filo di sangue. È trascorso del tempo, gli alberi sulla sua schiena hanno curvato per cercare la luce. Tutte le colline circostanti sono parte della creatura, e noi siamo di fronte alla sua testa. Attenzione al sangue, è altamente incandescente; la piccola porzione bruciata, inoltre, impiega molto tempo per esaurire la fiamma, il minimo lapillo potrebbe causare un incendio su tutta la collina. Vaylendel ne raccoglie un po' nella sua fiaschetta per portarlo a casa. Infine, riusciamo ad estrarre un po' di elementi porosi che paiono commestibili. Le razioni potrebbero sfamare il nostro gruppo per una settimana.

Al nostro ritorno Luciano era lì, fedele ad attenderci, con una barca pronta all'uso.

---

**Punti ottenuti:**
- +1 punto di partecipazione
- +1 punto per aver compreso alcune meccaniche del mondo e raggiunto punti inesplorati
