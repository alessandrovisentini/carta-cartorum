# Diario di Ignemir

## Quarto giorno di campagna (28 dic. 2025) - la fontana

**Contesto:** D'ora in avanti, all'inizio di ogni spedizione, si tireranno dei dadi per il meteo. Tutto ciò che ci circonda (incontri, animali, paesaggio ecc.) sono influenzati dal meteo.

**Guida designata:** Ignemir

**Obiettivo:** Trovare le gallerie nella foresta.

Il cielo è coperto, non presagisce alcun male, il vento è fievole, ha nevicato da poco, i sentieri sono praticabili, le temperature si sono abbassate notevolmente da un paio di giorni. Eric spende più tempo del solito a pregare rivolto alla luna prima della spedizione.

### Situazione al villaggio

Gli studiosi della rivalsa rimangono all'interno della loro nave e continuano gli esperimenti sul sangue di Megadon. I sistemi pubblici per depurare l'acqua sono più razionati. La Maledizione di Mefisto ha perso alcune persone: gruppi decimati o scomparsi a seguito di missioni di ricerca. La Furia continua le proprie spedizioni verso il vulcano; alcune tra le casse che tornano sono chiuse e sorvegliate.

Vailendel ha accesso ad alcune informazioni dai componenti della Maledizione di Mefisto:
1. Al momento sono evase "solo le persone ai livelli più alti di priorità, per fortuna"
2. Zuv è stato di grande aiuto a poter contenere le persone (o le cose) ai livelli più bassi
3. Tra le varie cose sottratte ce n'è una di importante: una strana chiave
4. La famiglia Menetria (quella di Zevon) verrà liberata, non saranno più penitenti

### Le piante scaccia-cinghiali

Ignemir cerca informazioni su modi sicuri per attraversare la foresta e scopre che i cinghiali si affidano molto al loro olfatto, è possibile occultare la propria presenza grazie ad una pianta dall'odore sgradevole. Ignemir rende Vanya invisibile, la quale ruba alcune di queste piante: 7 piante, ne distribuisce una a ciascun giocatore, ne avanzano 2.

Il Lupercarico vede Vanya e si presenta a noi con questo aspetto: indossa una pelliccia, è molto più alto e più tonico rispetto alla scorsa volta, i ricci e la barba sono più curati, al posto della pelle di coccodrillo ora ha un altro animale, così com'è arrivato scompare assieme al vento. In cambio del suo silenzio chiede di dare in tributo una pianta, ora ne rimane solo un'altra.

Aggiungiamo un "amuleto scaccia-bestie" al nostro equipaggiamento: allontana creature di tipo bestia di livello di sfida pari a 2, ci darà vantaggio per tiri di abilità contro bestie fino a livello 4 di difficoltà.

### Verso la foresta

Il cammino fino all'imbocco della foresta non comporta difficoltà. Vediamo passare una coppia di grandi aquile albine che si stanno nutrendo dal cadavere di un cinghiale. Il paesaggio è molto più fermo e silenzioso, ci sono meno persone e animali e persone. Ignemir incide una "V" sul prato di fronte alla foresta, al ritorno della missione sonderà se la natura si ricostituisce.

Ripercorriamo il sentiero fino alla fontana. Il muro è molto lungo, attraversa la foresta, al di sopra - così come già visto in passato - ci sono delle lance altissime e molto fitte a comporre la parete. Il pipistrello di Vanya percepisce che non ci sono creature nei dintorni.

Zamoraz riconosce che le piante dall'altra parte del muro non sono piante da frutto.

### Esplorazione della fontana

La forma della fontana è molto regolare, è un insieme di cerchi, ma non ricorda una struttura religiosa. Ignemir trova dei resti di un piccolo campo base, sembra che siano state lì almeno una mezza dozzina di persone. Vailendel percepisce che ci sono dei resti di magia nei punti in cui ci sono le orme e il fuoco: aspetti come conjuration e abjuration. Non ci sono vere e proprie tracce di fuoco, c'è una polvere e dell'odore di ozono, probabilmente resti di energia elettrica (così come intuisce Vanya).

Gli alberi sembrano disposti a raggiera rispetto alla fontana, come se fossero stati piantati in quella disposizione, ma senza risultare artificiali nella loro composizione. In uno degli alberi c'è un pezzetto di metallo - morso - dentro alla corteccia dell'albero stesso, c'è anche un filo argentato.

Ignemir, dall'alto di un albero, nota che una grossa struttura simile ad un palo in legno - disposto in orizzontale - si staglia all'orizzonte della foresta. Eric riferisce che i fili sembrerebbero essere un sistema di comunicazione.

### La botola

Vanya esamina la vasca e trova: un'incisione scritta in quello che sembra infernale (ma non è) e una botola al di sotto dell'acqua. Vanya apre la porta, viene risucchiata dalle acque, gli altri sono fuori dalla vasca e non vedono né Vanya, né la porta, intuiscono solo il pericolo di questo grosso gorgo.

Vailendel lega se stesso ad una corda e si tuffa per recuperare Vanya.

L'acqua della fontana viene completamente risucchiata dalla porta, il passaggio ora è asciutto, la porta è aperta verso l'interno. Sulla parete esterna della fontana c'è scritto (in caratteri infernali, ma non in lingua infernale) "Genio del Fonte". Vanya e Ignemir ricordano dalla loro istruzione che ci sono alcune fonti d'acqua che sono collegate ai Geni dell'acqua, che consentono una generazione dell'elemento acqua costante e continua.

### Il tunnel sotterraneo

Ci facciamo scivolare all'interno del tunnel come fosse uno scivolo acquatico (Ignemir si sente un po' in imbarazzo di fronte a tutto questo divertimento). Cadiamo nel vuoto e prendiamo tutti +12 punti ferita da impatto con l'acqua. Suggeriamo ai nostri compagni di non ripetere l'esperienza.

Ignemir rischia l'annegamento, ma si salva per miracolo. Nessuno vede nulla, se non acqua, giusto una piattaforma un po' distante da noi. Vanya sale sulla piattaforma, che costeggia il canale, dopodiché un'altra porta metallica chiusa con la scritta "sala centrale", non ci sono trappole in essa.

Dalla porta esce aria stantia. Dentro ci sono delle piccole pietruzze alle pareti, il corridoio continua e c'è un bivio a forma di T. Decidiamo di prendere il corridoio, dove ci sono degli appendiabiti con mute da palombaro, sono una dozzina, sono tutte asciutte e impolverate. C'è una grossa stanza con dei tavoli ai lati. La tavola diventa polvere appena Ignemir la tocca.

Vanya si immerge svariate volte e scorge sul fondo della prima vasca: un tesoro composto di strane monete (che non si sono rovinate con l'acqua) e pietre preziose, oltre a questo ci sono alcuni cadaveri di creature varie. Vanya utilizza il casco da palombaro come strumento di raccolta, raccoglie parte del bottino, ottiene una collana di perle (una perla la cede ad Eric), 10 pietre preziose e 260 x 5 monete metalliche con la V lato testa e una corona lato croce, con alcuni segni.

Vanya prova a sottrarre una pietra dalla parete, tutte si illuminano di rosso.

### L'incontro con Murr

Svoltiamo a sinistra, si apre una grossa stanza rotonda, c'è un enorme cilindro di vetro al centro fissato a pavimento e soffitto con elementi metallici, ai lati due scale che salgono e all'interno del cilindro dell'acqua torbida, percepiamo del calore.

Un'entità all'interno del cilindro si presenta a noi: il suo nome è Murr, sostiene di essere da centinaia di anni imprigionato lì dentro. Non si capisce chi lo abbia imprigionato in quel luogo, proviamo a chiederglielo, ma quando pronuncia quel nome è tutto incomprensibile, la voce è sovrastata da un altro suono mostruoso, che impedisce la comprensione. Questo suono ricorda i "tre suoni ricorrenti": risata, urlo e ruggito. Murr, a suo dire, è stato rinchiuso qui dalle altre persone che erano al Palazzo Zaffiro, la sua presenza era scomoda a chi attualmente occupa il Palazzo.

La persona che lo ha rinchiuso "non ha un nome, ha solo un titolo". Il palazzo Zaffiro è la casa natale di Murr nel regno elementale. I Liberi e Murr hanno fatto un patto. Le gemme attorno alla stanza sono sempre più luminose. Ignemir ha già visto le "gemme del vuoto" nella propria casa natale, possono essere malleate per acquisire proprietà magiche. Dentro al cilindro scorgiamo una sorta di volto liquefatto che si muove nel cilindro, con diverse sfumature: è l'aspetto di un Genio dell'acqua.

I Liberi hanno chiesto alla creatura di continuare a rifornire questo posto d'acqua, nonostante il posto sia abbandonato da molto tempo. Non sembra esserci nessun altro rinchiuso qui dentro.

Tumba e Simon sono passati di qui, hanno richiesto alcuni desideri al genio dell'acqua.

I geni possono essere contenuti, ma se vengono liberati hanno un carattere volubile e capriccioso, creare un patto con un genio permette di vedere avverate cose che sono della stessa portata di miracoli. Usciti dalla stanza si trova un ascensore magico.

### Esplorazione dei corridoi

Tornando indietro proviamo a prendere il corridoio di destra, ma notiamo che le pareti sono bruciate, mentre al centro ci sono ci sono massi, assi di legno, gemme con fili d'argento, ci potrebbe essere un modo per andare oltre, ma questo è un punto che è stato coinvolto all'interno di un incendio. Nel corridoio centrale troviamo un'altra sala aperta con scaffali, scatole, barili, sacchi, con un odore maleodorante. Molti di questi scaffali sono distrutti, o buttati alla rinfusa; Eric prova a sollevare una cassa per sbirciare il contenuto ma ne esce solo tanfo (+2 danni). Alla fine di questa sala c'è un'ultima porta con delle scale che scendono. Sul fondo di questa sala si vedono delle piccole tute da palombaro vicino a delle impronte animali abbastanza grandi di ratto.

### Informazioni sui Liberi

Chiediamo a Murr se riconosce i simboli sulle pergamene con la "Y", risponde che sono parte del linguaggio con cui scrivono i Liberi. Murr, vedendo la Y e pensando ai Liberi, immagina una grossa creatura ricoperta dalla peluria (Vailendel glielo legge nella mente). Murr non conosce il Lupercarico.

Tre sono le razze dei liberi e tre sono le lingue con cui essi si esprimono: cercatori (forma di ragno), custodi e studiosi (orme nella stanza a fianco). "Y" è l'iniziale del loro Catrador.

### Il ritorno

La piattaforma elevatrice arriva in cima, tre strati di roccia si spostano, usciamo in corrispondenza della fontana. C'è un punto sul bordo della vasca in cui c'è una parte che sembra brillare, a lato una piccola gemma arancione, basta utilizzare una magia per attivarla.

Si torna al campo base, la "V" sul prato che aveva lasciato Ignemir a inizio viaggio è barrata e bruciata.

Ignemir ha promesso a Murr che tornerà da lui.

---

**Punti ottenuti:**
- +1 punto di partecipazione
- +1 punto per mondo
