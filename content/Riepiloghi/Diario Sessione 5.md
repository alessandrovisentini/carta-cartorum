# Diario di Ignemir

## Secondo giorno di campagna (08 dic. 2025) - la foresta

**Guida designata:** Vanya
**Obiettivo:** Perlustrare le foreste alla ricerca di almeno uno tra gli evasi della Mefisto.

### Nozioni acquisite prima della partenza

- Sembra che Awen stesse svolgendo una ricerca sui pilastri; dal momento che questa "è sparita" lei ha deciso di andarsene dalla Rivalsa. Opalix sostiene che - secondo alcune voci - Awen ha litigato con uno dei due gemelli che conducono la Rivalsa.
- Vailendel consegna la fiala ai ricercatori, il risultato è che si tratta di un miscuglio tra sangue rappreso, muco e bile, di una classe di Megadon appartenenti alla Terra. La cosa strana è che il liquido sembra fresco, come se fosse stato estratto da poco tempo. Il suo utilizzo: ottimo combustibile, ingrediente per pozioni di guarigione e pozioni di ristorazione minore (necessario un kit da alchimista/kit per produrre pozioni). I componenti della Rivalsa stanno raccogliendo sangue di Megadon.
- Vanya cerca di attirare l'attenzione di Tiriano con una sorta di danza dei fuochi. Il capitano della Furia, però, è molto difficile da avvicinare e Vanya ottiene in cambio solo fischi e commenti poco opportuni.

### Alla Maledizione di Mefisto

Ci sono persone della Maledizione di Mefisto che si sono spinte giù a sud e potrebbero sapere qualcosa in più su foreste e montagne, zone in cui i carcerati in fuga potrebbero aver trovato rifugio.

Raggiungiamo la Maledizione di Mefisto: originariamente il nome era "Benedizione di Mefisto", la parola "Benedizione" è scritta in lingua infernale sulla vela e poi barrata, la parola "Maledizione" invece appare in caratteri comuni. La nave è stata catturata in una battaglia tra vari gruppi religiosi e poi riadattata per diventare un mezzo carcerario.

Arriviamo nel punto di distribuzione del cibo. Una mezzelfa di umile aspetto, tale Annalice si avvicina a noi e cede ad Ignemir una razione della Mefisto. La mezzelfa è una "tizzona", livello più basso tra gli accoliti di Eglelis.

Ci vengono indicati due sacerdoti che stanno ultimando i preparativi per la prossima spedizione: si chiamano Kesi e Zevon, rispettivamente mezzorca e poison tiefling, lui molto basso, con corna ritorte e pochi capelli. Si preparano a cercare una coppia di dispersi. I fuggitivi sono i fratelli Hatata, Tumba e Simon, con una sentenza a vita che pende sulla loro testa. Kesi non si lascia intimidire da Ignemir e non sta ad ascoltare ciò che Vanya ha da dirle, ma Opalix lancia un incantesimo di amicizia per convincerla ad allearsi con noi in questa avventura.

### Identikit dei fratelli Hatata

I fratelli Hatata sono gemelli eterozigoti, di mezza età, uno robusto, uno più magro, entrambi con capelli neri e pelle olivastra, entrambi umani (alti rispettivamente 1,90 e 1,70 m). Hanno il viso allungato, barba ispida, naso aquilino e occhi marroni. A bassa voce Kesi aggiunge: "O meglio … questa è la forma che normalmente hanno". Viene richiesto che tornino vivi, alcuni tra i loro averi andranno restituiti al tempio.

### Nella foresta

Entriamo nella foresta, al centro della quale ci sono dei ruderi e una fontana: il nostro obiettivo è trovare la base di Tumba e Simon. Secondo le indicazioni di Kesi, se troviamo uno di loro, possiamo anche cercare di catturarlo, ma se sono assieme il rischio è elevato. Loro cercheranno di ucciderci.

Sono accusati di spaccio e frode legati a droghe da guerra. Sono stati coinvolti all'interno di un omicidio molto eclatante, tra le vittime c'erano anche dei bambini e loro sono i responsabili della diffusione della sostanza. Il capo, Zuv, è rimasto nella cella della Mefisto e non è voluto scappare.

Al centro della foresta c'è una radura, e al centro della radura una grossa fontana, la si raggiunge seguendo verso est all'interno della foresta. La fontana è abbastanza grande e ci sono dei canali che nascono dal suo centro. Sentiamo un gruppo di cinghiali in lontananza, notiamo dei frutti di vario genere sugli alberi.

Oltrepassiamo un muro a secco in rovina di materiale particolarmente leggero e di colore verde scuro, con una lunga inferriata alta una mezza dozzina di metri e alcuni punti divelti. Il materiale di questi speroni è di colore verde e brunito, un materiale diverso rispetto a quello dei pilastri, che ha sofferto le intemperie ed è consumato. Quel tipo di metallo attira l'attenzione di Ignemir, che sopra ad una punta nota l'incisione di una "V". Tutto il sistema della fontana, invece, è della stessa pietra verde con cui è realizzata la parte bassa del muro.

Ci dividiamo: Opalix, Vanya e Kesi a destra, Zevon, Vailendel e Ignemir a sinistra.

### L'incontro con Simon

Nella fontana una creatura umanoide fa il bagno, è nuda e ricolma di peluria, si sfrega con grosse mani artigliate. Il volto è allungato, ha lunghe zanne sporgenti e occhi giallo scuro. Tutto il suo equipaggiamento è appoggiato a lato della fontana. La creatura ci sente e corre verso Vailendel con intenzioni ostili. Dal suo aspetto l'individuo potrebbe essere una creatura mannara.

Ci sono delle colluttazioni varie, Kesi e Zevon hanno scelto di tradirci per aver salva la pelle: Vailendel viene colpito da una freccia sul collo, scoccata dalla balestra di Zevon. Opalix viene sorpreso alle spalle con un colpo netto e cade a terra, Vanya viene accoltellata da Kesi. Ignemir prova ad attaccare Zevon, ma senza successo; nell'esporsi eccessivamente viene colpito ad una coscia.

Il cinghialoide - ancora nudo - ringrazia Kesi per aver sferrato quegli attacchi e parla dentro ad un foglio di carta. Le sue parole, rivolto a Kesi, sono: "Grazie. Dobbiamo correre e avvisare gli altri" e poi, verso il foglio: "Scappate, ci hanno trovati, ci sono dei nuovi compagni!"

Kesi prova a catturare l'umanoide con l'aiuto di un collare con gemme attorno al collo, ma fallisce: il mannaro la attacca con i lunghi artigli e le recide il torace. Zevon prova a scappare attraverso la foresta ma viene prontamente raggiunto, colpito al petto dagli stessi artigli ancora sporchi del sangue della compagna Kesi.

L'umanoide si volta verso di noi, siamo fortemente feriti, ma disponiamo di superiorità numerica e qualche incantesimo a portata di mano. Ignemir e Opalix attaccano con cubo di pugnali e palla di fuoco, Vailendel prova con un colpo di giavellotto. Gli attacchi non sono sufficienti a ferire il nemico, ma la fortuna gioca ancora una volta dalla nostra parte!

La bestia ritorna alla sua forma umana, ha i capelli corti, a caschetto … è Simon! Ha due tatuaggi dietro alle orecchie, sono delle piccole onde, tutte assieme si infrangono contro delle rocce. Simon ha capito che non può avere la meglio su di noi senza l'aiuto del fratello Tumba, così decidiamo di concordare una tregua.

### L'alleanza con Simon

Simon ci rivela che non era mosso da cattive intenzioni, ma voleva vendicarsi della sadica attività carceraria della Maledizione di Mefisto. Lui e il fratello sono scappati e hanno scoperto un sistema di caverne che permette di lasciare il villaggio dove siamo naufragati. Assieme a loro Regrax la dragonide ed Emiliano il gigante.

Simon è amareggiato dal fatto che il capo (Zuv) sia rimasto in prigione, non ne comprende il motivo.

Decidiamo di stringere un'alleanza: noi torneremo al villaggio per ingannare i sacerdoti ed ottenere da loro maggiori informazioni, non diremo nulla del nascondiglio e delle gallerie, in cambio ci verrà risparmiata la vita. Simon cede due oggetti: un pezzo di carta per comunicare e una chiave con un labirinto all'estremità, da esporre come oggetto per farsi riconoscere (Vanya la porta con sé).

### Bottino

Il resto del bottino deriva dal saccheggio delle salme, che diverranno cibo per i cinghiali della foresta:
- Armatura media di un materiale che non conosciamo (nessuno la prende)
- Un amuleto a forma di occhio (Ignemir)
- Un pendente con una foto di famiglia appartenente a Zevon (Opalix)
- Una balestra pesante (Vailendel)
- Una spada lunga (Vanya)
- Una spada corta (nessuno)
- Un arco lungo (nessuno)
- Un'armatura leggera e una pesante (nessuno)
- 170 GP e 20 SP

Ignemir prende l'amuleto e 40 GP.

### Punti

- +2 punti avanzamento
- +1 punto di partecipazione
- +2 punti per aver raggiunto l'obiettivo
- +1 punto per mondo e storia

Raggiunto il livello 4.
