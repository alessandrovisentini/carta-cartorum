# SESSIONE NUMERO 8: INDAGHIAMO SUL PILASTRO

**Avventurieri:** Eric, Opalix, Rosanno, Vailendel, Vanya

L'inverno è davvero alle porte, ma grazie ai materiali recuperati dalla barca di Visla in casa si sta meglio, Rosanno si premura che nessuno abbia freddo, soprattutto Awen.

Il nostro rapporto con Bran migliora a tal punto che lui si fida ad uscire di casa e lasciarci soli con Awen a volte.

Notiamo che le spedizioni dei vari gruppi al di fuori del villaggio diventano meno frequenti ma coinvolgono più persone, non molti gruppi piccoli si avventurano da soli, decidiamo quindi di seguire il loro esempio per andare a ottenere informazioni sul pilastro che abbiamo visto emettere un fascio luminoso (quello sul Megadon) e nei dintorni del quale io tempo fa ho visto uno sciame luminoso durante la notte.

Prima di partire per la nostra spedizione io provo a parlare con Awen per chiederle di venire con noi in quanto esperta di materiali, lei dice che sta completando esperimenti e pensa di essere vicina a far funzionare "il suo passaggio segreto", ma mi lascia un lungo guanto senza pollice e indice che mi permetterà di usare il suo cuneo per scalfire il pilastro, dice che nel momento in cui lo indosserò lei mi guiderà, mi emoziono un po' (spero di poterlo usare io).

Decidiamo che la guida per la nostra spedizione sarà Rosanno e riusciamo a unirci senza problemi a una delle ultime spedizione della Rivalsa per raccogliere il sangue di Megadon.

Le giornate in barca trascorrono tranquille e barche così avanzate viaggiano anche di notte, durante il nostro viaggio origliamo conversazioni e otteniamo qualche informazione sugli esperimenti e le domande di ricerca della Rivalsa.

Riusciamo a convincere la Rivalsa a lasciarci ai piedi della zampa anteriore del Megadon e cerchiamo di muoverci in modo non sospetto.

Durante il nostro viaggio Rosanno scorge lontano da noi una macchia di colore biancastro con punte arancioni, lo sentiamo guaire e teletrasportarsi in vari punti, non funzionano su di lui gli incantesimi su persone quindi non è un umanoide.

Come gruppo non vogliamo combattere perché abbiamo un obiettivo più urgente, ma decido di usare Mind Spike per tenere sotto controllo i suoi spostamenti nelle prossime ore, mi inquieta il fatto che lo perdo nei momenti in cui si teletrasporta, significa che non siamo nello stesso piano di esistenza, una volta finito l'effetto dell'incantesimo scoprirò che si è diretto verso la palude e si è addentrato sempre di più al suo interno.

---

## Ricerche Rivalsa

1. Come mai il sangue di Megadon sembra fresco nonostante il Megadon sia morto da 20 anni?
2. Separare il sangue di Megadon in parte liquida e solida sembra più efficace per aumentare le performance nelle applicazioni che si stanno studiando (elemento sostitutivo per componentistica magica?)

## Equipaggio

3 navi con a bordo professori, studenti e "sentinelle" pesantemente armate con armi da fuoco e con uno strano cilindro elettrico.

---

## L'accampamento notturno

Sta arrivando la notte e ci interroghiamo sul da farsi, Eric vede qualche luce provenire dalle case nella città. Io e Vailendel ci vediamo al buio, ma uso Dancing Lights per accendere la luce per i miei compagni senza questa abilità.

Troviamo dei cartelli che sembrano indicazioni di sentieri, a noi appaiono in una lingua incomprensibile ma ad Eric appaiono come scritte in linguaggio comune, è così gentile da tradurcele.

### Scritte tradotte da Eric

- **Porto svelto:** posto che Eric ha sentito nominare ma non conosce personalmente, punta nella direzione della città
- **Borghi di mezzo:** luogo molto familiare a Eric
- **Spina centrale:** non noto a Eric, punta nella direzione del pilastro

Stanchi decidiamo di accamparci durante la notte nella casetta che Eric e Rosanno avevano già utilizzato come riparo in una spedizione precedente, prima di dormire la perlustriamo e sembra tutto tranquillo.

### Primo turno di guardia: Eric e Rosanno

Si scopre che la cassa di Eric è una reliquia del tempio della luna di cui non si conoscono tutti i funzionamenti.

### Secondo turno di guardia: Opalix e Vanya

Svelo a Opalix tutto quello che so sul mio mistero, Opalix mi confida di essere molto turbato dalla morte di Kesi e Zevon.

### Terzo turno di guardia: Vailendel e Vanya

Vailendel sembra non essere molto propenso a parlarmi, tiro fuori il mio specchio per vedere se ho qualcosa che non va. Nel riflesso del mio specchio Vailendel vede una serie di minuscoli puntini neri che si muovono verso un angolo, quando intuisco che sono ragni subito ripenso al cercatore Lil che ho incontrato con Zamoraz e Merla nella palude, lo urlo a voce alta e tutti i ragni si uniscono ai miei piedi formando un grande ragno di circa 70 cm.

Il ragno in questione ha una grossa cicatrice a forma di X sulla schiena, che si unisce a un disegno di una V sul suo addome, esattamente uguale a quello che abbiamo visto in precedenza su dei pali delle inferriate nell'avventura nella foresta con Kesi e Zevon, il ragno inizia a parlare ma io e Rosanno non capiamo nulla e svegliamo tutti gli altri.

Fortunatamente Eric riesce a parlare e comprendere la lingua del ragno, e decide di fare da interprete tra di noi.

---

## Informazioni ricavate dalla conversazione con Rem

- Rem è un cercatore, ci dice che i cercatori agiscono come occhi per mantenere la pace sull'isola e assicurarsi che non ci siano ospiti sgraditi e presenze indesiderate.
- I cercatori agiscono per conto di "LA VIA" (alza un po' la zampa mentre la nomina)
- Sul Megadon i cercatori hanno trovato gli uomini serpente che venerano la luna nera
- "Pilastro pericoloso, rotto, non stare vicini, il rosso dice di stare distanti"
- Il simbolo che ha sull'addome è il simbolo dei Liberi, anche gli studiosi e i custodi sono Liberi

---

## Scoperte sul mistero della Y

- **Pergamena mia:** trovata insieme all'anello in mano al cadavere di un halfling dentro a una cavità nel tronco di un albero, ci sono dentro la Y e dei caratteri indecifrabili
- **Pergamena Eric:** bianca con una Y
- **Pergamena Rem:** piena di simboli

Alcuni caratteri sulla mia pergamena coincidono con alcuni sulla pergamena di Rem. Sul cuneo di Awen troviamo due caratteri che si trovano anche sulla mia pergamena, ipotizziamo che sia un alfabeto da decifrare.

### Appoggiando l'anello sulle Y delle varie pergamene succedono cose diverse

- **Pergamena mia:** la Y si illumina
- **Pergamena Rem:** una frase di quelle appuntate ci appare in comune come "ATTACCARE NUOVI ARRIVATI?"
- **Pergamena Eric:** compare un testo con una confessione firmata da Selise T. D. che dice che sta diventando difficile avere un dialogo con Lir e che non è sicura di riuscire a ricomporlo e riformare questo catrador dimenticato.

---

Rem vede l'anello al mio dito e subito si fida, vomita un pezzo di pergamena avvolto nella ragnatela in mano a Eric (veramente schifato ma bravo a dissimulare) e ci dice di consegnarlo agli studiosi sottoterra. Il pezzo di pergamena presenta una Y e una serie di simbolo incomprensibili.

Riconoscendo la Y chiedo se posso tenere io la pergamena, ma Eric tira fuori un biglietto bianco con una Y identica! Io tiro fuori un biglietto con una Y identica e una serie di caratteri incomprensibili. Siamo tutti abbastanza sconvolti e cerchiamo di indagare per unire le nostre conoscenze.

Eric prova a chiedere alla sua cassa informazioni sul catrador e su questo linguaggio, la cassa reagisce in maniera molto aggressiva dicendogli che è ancora troppo presto e gli infligge livelli di stanchezza, le sue cicatrici tornano di color rosso vivo e perde un po' di sangue da esse.

---

## Verso il Pilastro

All'alba decidiamo di rimetterci in marcia verso il pilastro, lungo una strada abbastanza battuta, sembra pavimentata anche se non di recente. Arriviamo al passo verso la fine del giorno e di fronte a noi ci si presenta un panorama surreale: una colossale voragine liscia color panna, che parte da pochi metri da noi e si estende per km, al cui centro su staglia l'enorme pilastro.

### Pilastro

- **Altezza:** 2 km
- **Diametro:** 400 m
- **Forma:** cilindrica con leggero restringimento della sezione in alto

Svelo ai miei compagni che ho fatto un patto con la dea delle frodi Ilev Saaj, sento uno sguardo di interesse dietro la mia spalla e provo a comunicare indirettamente con lei.

Mi parla una voce incredibilmente suadente che mi dice che sarebbe interessante vedere se la conca può sanguinare, o anche se può prendere fuoco, io ammaliata cerco di seguire i suoi suggerimenti ma i miei compagni si alleano tutti insieme per cercare di dissuadermi da questa follia.

Per concludere questa avventura a dir poco devastante a livello di scoperte, Eric sente un suono dolorante in direzione del pilastro.
