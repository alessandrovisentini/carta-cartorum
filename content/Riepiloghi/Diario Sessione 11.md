# Diario di Ignemir

## Blocco 3 / Undicesimo giorno di campagna (17 gen. 2026) - gli evasi

**Guida designata:** Vanya
**Obiettivo:** Trovare la chiave che apre il lucchetto di Simon e comunicare con gli evasi della Mefisto.

## Situazione attuale

Il clima è diventato molto rigido: le paludi, i corsi d'acqua e alcune zone attorno al vulcano sono ghiacciate ed è diventato quasi impossibile muoversi con la barca. C'è più vento, sono aumentate le bufere di neve e il terreno è ricoperto da 5-10 cm di neve. Il cielo è grigio, la visibilità è ridotta, non si vede né il Megadon, né le montagne, né la foresta.

Il passaggio segreto - collegamento tra il nostro villaggio e il luogo in cui sono custoditi i Geni del Fuoco - è stato posizionato vicino al camino e irradia calore. Le condizioni del nostro villaggio sono tra le migliori, Awen ci è riconoscente.

## Preparazione

Opalix nelle ultime settimane si è tenuto alla larga dalle missioni sul campo per ottenere maggiori informazioni all'interno del villaggio. Indaga sulla "gelatite", una pietra che, da quanto dice Awen, si è utile per gli esperimenti, serve per preservare strumenti e materiale. Essa è una fonte di energia.

Opalix chiede poi informazioni su una seconda pietra, chiamata "oblietite". Solo Opalix conosce le informazioni. Nessuno tra Ignemir, Merla e Vanya ha mai sentito nominare questo tipo di pietra.

Opalix domanda che tipo di piante siano quelle che scacciano i cinghiali: nel sacchetto è presente una felce particolarmente antica. Come ultima azione, Opalix assume un pezzetto di fungo allucinogeno - che gli permette di vedere oltre lo spettro del visibile - e osserva i biglietti dei Liberi.

Nel suo trip, Opalix sente la voce di Uvarax. Dall'esterno si vede che suda copiosamente e iniziano a lacrimargli gli occhi. Opalix si perde nel proprio trip, le lettere si fondono e si trasformano in mostri.

Vanya prova a vendere i propri gioielli per ricavare del denaro, ma nessuno sembra interessato.

Hoot in tutto questo tempo ha spiato Ignemir durante il viaggio con la Furia di Cernunnos, scopre le ragioni che lo hanno spinto ad abbandonare l'alleanza con loro.

Hoot ottiene informazioni Simon, Tumba, Emiliano e Regrax: tutti e quattro sono cinghiali mannari. Gli evasi stanno sfruttando il loro status come cinghiali mannari, si sono alleati con i veri cinghiali presenti nella foresta, i quali difendono gli evasi e attaccano chi li cerca. Sembra che abbiano un punto di ritrovo verso le montagne, al termine della foresta.

## Alla Maledizione di Mefisto

Opalix assume l'aspetto della defunta Kesi, rivelando a tutti la sua natura di changeling. I vestiti da mago gli stanno strettissimi e, assieme a Vanya e Merla, si dirigono verso la Maledizione di Mefisto. Hanno un accampamento in cui distribuiscono del cibo. Ignemir segue i propri compagni all'interno della nave utilizzando l'incantesimo di invisibilità. Hoot osserva da lontano ma non prende parte.

Vicino alla polena della Mefisto, alcuni accessi a forma di fauci: Torreno (mezzo gigante) si occupa della distribuzione del cibo, si stupisce del ritorno di Kesi.

Torreno suggerisce di portare Kesi dal Confessore e che "tutti sono benvenuti al focolare". Dobbiamo chiedere udienza.

All'interno della nave c'è una galleria leggermente risucchiata verso l'alto, pareti in metallo liscio, nero. All'interno del corridoio la temperatura è abbastanza bassa. Si percepisce uno spirito scuro. La porta è in legno con un pomello al centro.

La stanza è come un grandissimo caminetto, con piccole alcove ai lati e gradini su cui sedersi, con un vivace fuoco al centro. La sala è estremamente spoglia. Ci sono due porte in legno in fondo alla stanza.

Entra una persona di cui non vediamo nulla, un bandolo di vestiti copre la sua figura, è poco più alta di Merla, indossa una maschera (tipo bianca teatrale). Non si vede nulla oltre la maschera: Zagres, il gran Confessore. È difficile dargli un'età o un genere.

Opalix (con l'aspetto di Kesi), Merla e Vanya inventano una storia sul ritorno di Kesi e distraggono il gran Confessore. Entra dentro al fuoco, diventa grigio come il colore della tunica, ora la sua voce rimbomba in tutta la stanza. Il Gran Confessore prega Egleli per ripristinare la memoria di "Kesi". Nel frattempo Ignemir oltrepassa la porta di sinistra, approfittando del diversivo creato da Opalix.

Ignemir si trova all'interno di una sala con un odore pungente e ferreo, riconosce un armeria. Appese alle pareti ci sono armi, utensili, armature, catene, in un angolo della stanza c'è una teca con una griglia e alcuni oggetti. Dietro alla teca ci sono collari, manette e diverse chiavi (c'è una gemma alla fine della chiave). Ignemir decide di afferrare quattro chiavi, chiude la teca, scappa dalla stanza.

Il Gran Confessore fa dirigere verso l'uscita Merla e Vanya.

Ignemir ritorna nella stanza principale, assiste al colloquio tra Opalix e il confessore.

Il gran confessore si toglie la maschera. Dietro appare una mezzelfa della luna, lentiggini, occhi viola. Sono le sembianze della moglie di Kesi, poi si tramuta in una donna tiefling di mezza età. Si dimostra estremamente empatico con Kesi, poi la lascia andare.

Ignemir ha con sé le quattro chiavi. Uscendo dalla Mefisto, camminando nell'invisibilità, Ignemir parla con il Lupercalico - senza vederlo - e gli cede la mappa che ha redatto durante le sue spedizioni. Ignemir ottiene un fischietto per chiamare il Lupercalico al bisogno.

Abbiamo con noi quattro tipi di chiave: possono aprire lucchetti, maniglie, collari ecc.

Vanya estrae il foglio con cui comunicare con gli evasi e avvisa Simon.

Hoot lascia un biglietto di fronte al villaggio: "Ignemir, ti stanno seguendo".

## Alla Fontana

Usiamo tutte le forze e gli incantesimi a nostra disposizione per raggiungere la fontana prima del tramonto: Ignemir prende Merla sotto braccio, Opalix attiva i propri poteri. Corriamo.

Hoot sbuca in mezzo alla foresta. Vanya è terrorizzata.

Arriviamo alla fontana. C'è ghiaccio ma l'acqua continua a fuoriuscire. Opalix guarda dietro una delle vasche e nota qualcosa che spunta. Vanya accende le proprie luci danzanti per far vedere anche Merla.

"Se ce l'avete alzate il simbolo e fatelo vedere". Vanya mostra la chiave con la sagoma del labirinto.

Si alza Simon con il collare in forma umana da dietro la vasca. La terra si muove e ne esce un gigante nascosto (probabilmente Emiliano). Dalla terra sbuca Tumba (Regrax per ora è assente).

Merla attiva l'incantesimo "zona di verità" e tutti gli evasi tranne Emiliano ne vengono influenzati.

Opalix nomina Murr, Genio dell'acqua. Simon si stupisce sinceramente, non sapeva che ci trovassimo nei paraggi di un Genio e vuole sapere a tutti i costi dove si trova.

La chiave con il labirinto l'hanno rubata al Gran Confessore: è un artefatto che permette di aprire qualsiasi lucchetto, compresi quelli chiusi dalla magia.

Simon offre il modo in cui svegliare la chiave (che ad oggi è il segreto) e il luogo in cui hanno la loro base, in cambio vogliono sapere come raggiungere il Genio.

Simon e Tumba sono scappati nella confusione del naufragio. "A Zuv devono tutto. Zuv ha dato a Simon e Tumba un motivo, uno scopo, ci ha dato questo …" e Tumba si trasforma in un cinghialoide.

Ignemir prova le chiavi sul collare di Simon e la chiave con gemma rosa apre a tutti gli effetti il collare.

Simon getta il collare nella fontana e dice espressamente di non recuperarlo.

Vanya prova comunque a teletrasportarsi nella fontana ed acchiapparlo al volo. Regrax, nascosto e appollaiato in un albero, utilizza un controincantesimo e impedisce a Vanya di teletrasportarsi a recuperare il collare. Simon ribadisce che non dobbiamo provare a recuperarlo.

Simon fa partire un laser luminoso, illumina una struttura in legno in mezzo alla foresta: "sotto al grande argano c'è l'apertura principale delle gallerie, noi ci troviamo alla base".

Opalix urla ad Emiliano che Vailendel si ricorda di lui, ma non sembra capire di chi si stia parlando.

Ci allontaniamo dalla fontana e Hoot, fino ad ora nascosto, prova a recuperare il collare.

## La Caccia Selvaggia

Sentiamo degli ululati. Alcuni di noi ricevono danni, noi tutti siamo spaventati.

Gli ululati continuano, la neve inizia ad alzarsi, come se nevicasse dal basso. Ci si gela il sangue nelle vene, utilizzare la magia al centro del bosco ha attirato alcune creature. Ha inizio la caccia selvaggia.

Consci che non riusciremo mai a tornare al villaggio, corriamo alla fontana. Ci rinchiudiamo al suo interno. Siamo in pericolo.

## Punti

- +1 punto partecipazione
- +2 punti per obiettivo totale
- +1 punto per scoperte sul mondo
- +2 punti Davide e Golia
